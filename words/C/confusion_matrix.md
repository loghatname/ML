---
layout: word
word: Confusion Matrix
translation: ماتریس درهم‌ریختگی
---

یک ماتریس n×n که میزان موفقیت یک [مدل دسته‌بندی](/C/classification_model) در پیش‌بینی را طور مختصر نمایش می‌دهد. برای این کار هم‌بستگی بین برچسب‌ها و دسته‌بندی‌های مدل بررسی می‌شود. یک محور ماتریس درهم‌ریختگی [برچسب‌های](/L/label) پیش‌بینی شده توسط مدل است و محور دیگر برچسب‌های واقعی. n بیانگر تعداد [دسته‌ها](/C/class)ست. در یک مساله [دسته‌بندی دوتایی](/B/binary_classification) n برابر ۲ است. به عنوان مثال، جدول زیر یک ماتریس درهم‌ریختگی برای یک مساله دسته‌بندی دوتایی است.

| غیر تومور (پیش‌بینی) | تومور (پیش‌بینی) |                             |
| -------------------- | ---------------- | --------------------------- |
| ۱                    | ۱۸               | **تومور (مقدار واقعی)**     |
| ۴۵۲                  | ۶                | **غیر تومور (مقدار واقعی)** |

این ماتریس درهم‌ریختگی نشان می‌دهد که مدل از میان ۱۹ نمونه که تومور داشته‌اند، ۱۸ عدد را به درستی به عنوان تومور دسته‌بندی کرده است (۱۸ [مثبت حقیقی (true positive)](</T/true_positive_(tp)>)) و ۱ نمونه را به اشتباه در دسته بدون تومور قرار داده است (۱ [منفی کاذب (false negative)](</F/false_negative_(fn)>)). هم‌چنین، مدل از ۴۵۸ نمونه که تومور نداشته‌اند، ۴۵۲ عدد را به درستی دسته‌بندی کرده است (۴۵۲ [منفی حقیقی (true negative)](</T/true_negative_(tn)>)) و ۶ عدد را در دسته‌های اشتباه قرار داده است (۶ [مثبت کاذب (false positive)](</F/false_positive_(fp)>)).

ماتریس درهم‌ریختگی می‌تواند به تشخیص الگوهای اشتباه در یک مساله [دسته‌بندی چندتایی](/M/multi-class_classification) کمک کند. به عنوان مثال، ماتریس درهم‌ریختگی می‌تواند آشکار کند که مدلی که برای تشخیص اعداد دست‌نویس آموزش دیده است، در تشخیص اعداد ۲ و ۳ اشتباه می‌کند.

ماتریس درهم‌ریختگی اطلاعات کافی برای محاسبه برخی از معیارهای عملکرد را دارد، مانند [دقت (precision)](/P/precision) و [یادآوری (recall)](/R/recall).
